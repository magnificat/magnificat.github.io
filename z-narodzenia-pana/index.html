<!doctype html>
<meta name="viewport" content="width=device-width">
<link rel="stylesheet" href="/static/style.css" />
<pre>
5.18 | Z narodzenia Pana
========================

Z narodzenia Pana dzień dziś wesoły!   D   AD
Wyśpiewują chwałę Bogu żywioły!   D   AD
Radość ludzi wszędzie słynie,   D A
anioł budzi przy dolinie   D A
pasterzów co paśli pod borem woły.   D   AD

Wypada wśród nocy ogień obłoku.
Dumają pasterze w takim widoku.
Każdy pyta: Co się dzieje?
Czy nie świta? Czy nie dnieje?
Skąd ta łuna bije tak miła oku?

Ale gdy Anielski głos usłyszeli,
zaraz do Betlejem prosto bieżeli.
Tam witali w żłobie Pana,
poklękali na kolana
i oddali dary co z sobą wzięli.

I my z pastuszkami dziś się radujmy!
Chwałę z Aniołami wraz wyśpiewujmy!
Bo ten Jezus z nieba dany
weźmie nas między niebiany,
tylko Go z całego serca miłujmy!
</pre>
